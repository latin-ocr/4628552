—6-—

quid cogitaverit vertens hune locum, omnino non vide03 neque
enim ullam significationem verbi Italici „armare“ invenire potui,
quae huic loco conveniat, nisi forte Leonicenus Sextium putavit
a tauro illo iussum esse suum ipsius caput armare, quod et a
verbis sequentibus ἐπὶ κάμακος φέρειν plane abhorret et praeterea
nescio an insolentius dictum sit. Atque adeo putem illum, cum
verba codicis omnino non intellegeret, temere illo vocabulo usum
esse. Hoc enim minime abhorret a Leoniceni genere dicendi, de
quo infra dicam. Quod attinet ad emendationem huius loci, prae-
feram ἀνελέσθαι. Nam in vocabulo ἀφελέσθαι inest praecipue signi-
ficatio amovendi idque per vim vel iniuriam, quod alienum est ab
nostro loco. Ἀνελέσθαι autem hic significat ex humo in lucem
proferre et sibi sumere. Coniectura Oddeii‚ quam Reimarus affert,
τημελεῖσθαι = caput curare, mihi neque ex sensu loci defendi posse
videtur neque etymologiae, cum illud vocabulum apud alios nun·
quam genere verbi medio flexum, apud Dionem omnino non in-
veniatur.

Leonicenum verba quidem Dionis libere reddidisse, sententiam
vero plerumque intellexisse, videmus etiam in l. 50 c. 20. Codices
habent: οἱ καὶ πρὶν κρατῆσαί τι πεποιηκότες, quod Leonicenus reddit:
„che feciono molta crudelta avanti che fussino vincitori“. Cum
enim antea interrogatum sit: Num victores illi in nos clementer
consulent? nihil aliud sequi potest, quam quod sig-nificat: qui non-
dum parta victoria inclementer egerunt. Quod autem Sturzius ad
hunc locum annotat: „nihil mutandum videtur, modo τι explicetur
,aliquid gravius‘. Saepe enim δεινόν vel simile omittitur, ut apud
Demosthenem p. 555, 11“ — probare nequeo. Cum enim antea
vocabulo φείσονται respondeat μὴ πεφεισμένοι, deinde verbis ἀφέξονται
τῶν ἡμετέρων - δεδασμολογηκότες, fieri non potest, quin etiam
vocabulo φιλανθρωπεύσονται certum aliquod verbum neque gravitate
quadam carens opponatur. Sturzius, Bekker‚ Dindorfius ob eam
rem pro indefinito interrogativum τί posuerunt, Leunclavius autem
coniecit: τοιάδε. In utraque lectione igitur cum mihi sani aliquid
inesse videatur, legere velim: ποῖα οὔ, quae vocabula ante πεποιητ
κότες facile omitti potuerunt. Nec vero vocabulum τι omittendum
puto, quod optime ad κρατῆσαι convenit (priusquam ullam victoriam
pepererunt), ut textus hoc modo constituatur: οἱ καὶ πρὶν κρατῆσαί

