—3—

modo huic loco medicinam adhibere posset. Neque vero hoc ei-
contigisse puto. Deos enim superos invocantium mos erat, ut
manus tollerent, Caesari autem in solio sedenti supplicantem illum
regem Arvernorum manus tollere non oportuit. Immo putes eius-
modi gestum prorsus alienum fuisse a moribus Vercingetorigis,
qui ne supplex quidem regium habitum deposuit. Eadem de causa
auxilio, quod nobis Homerus afferre videtur (χεῖρε πετάσσας, Οᾶ. ε,
374, l, 417, Il. 3495) uti non poterimus, praesertim cum neque
πετάσας neque compositum ἐκπὲτάσας, quod alii scriptores prosae
orationis crebrius quam verbum simplex adhibent, apud Dionem
inveniatur. Grosius auctor est in codice Vat. 993 scriptum esse
πιέσας, quam lectionem 1Πο „tres bon pour le sens“ dicit. Equi-
dem ei assentiri nequeo, quamvis recentiores editores illam lec-
tionem acceperint et Napoleo¹) quoque in rebus Caesaris descri-
bendis eam secutus narret: „der gallische Fiihrer fiel vor Casar
auf die Knie und flehte ihn durch Handedruck an, ohne ein Wort
hervorzubringen“. Quid? Caesaris manus ille supplex Vercinge-
torix presserit? Nam πιέζειν est premere, non stringere et con-
torquere manus, quod Sturzius2) vult. Immo unus gestus, qui ad
Vercingetorigis condicionem convenire mihi videtur, is est, quem
Graeci γουνάζεσθαι vocant. Videamus, quae verborum emendatio
eiusmodi condicioni respondeat. Accedit res non parvi momenti.
Dio hoc loco et in 1. 58 0. 18 forma ἐδέετο pro ἐδεῖτο utitur, quod
iam Dindorfio tam non placuit, ut illud vocabulum utroque loco
in ἐδεῖτο mutaret. Magis etiam illo inusitato vocabulo mirum mihi
videtur, quod verbum δέομαι 1100 1000 absolute adhibetur, cum
nullus alius locus eiusmodi usum approbet. Namque δέομαι nus· -
quam significat supplicem esse, sed petere aliquid ab aliquo, et
plane desunt hoc loco ea verba, quae dicant, quid petiverit et a
qu0. Cum autem antea Vercingetorix narretur omnino nihil dixisse,
idem petiisse ita, ut verbum ἐδέετο significat, put-ari non potest,
sed nonnisi tacito gestu usus Caesarisque genua amplexus esse.

 

¹) „Gesehichte Julius Casars. Autorisierte deutsche ubersetzung&
Wien 1865. ΙΙ, pag. 303. - cf. Addenda II.
²) „Dionis Cassii Cocceiani historiarum Romanarum quae super-
sunt“ ed. Fridericus Guilielmus Sturzius. Lipsiae 1824-1843.
11(-

