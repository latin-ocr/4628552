—14-

nicenus“ appellari potuit: minime verisimile autem putes eum
primum a patria cognomen Leonicenum accepisse, deinde hoc
cognomen Latinum Italice „Leoniceno“ reddidisse. Neque enim
hoc philologorum illius aetatis erat. — Nicolaum Leonicenum
postea Patavii philosophiae et medicinae studiosum fuisse idem
Tiraboschi est auctor et anno 1464 Ferrariam se contulisse ibique,
dum decessit anno 1524, iuvenes mathematicam et philosophiam
docuisse. Multos eosque de variis rebus composuit libros, e quibus
hoc loco nonnisi scriptores ab eo in linguam Latinam aut Italicam
translatos commemorare mihi licet, Ga1enum, historiam Cassii
Dionis, dialogos Luciam, Procopii bellum Goticum.¹) Nec vero
ex ulla re concludere possum, quo codice Dionis historiae usus
sit. Hoc unum cognita eius vita mihi apparuit, mirum non esse,
cur vir ille tantae tamque variae scientiae, qui, cum maxime in
arte medica et mathematica, in naturali historia et philosophia
versaretur, quantulumcunque otii ei restabat, vertendis scriptoribus
Graecis impertivit, hoc libere atque interdum parum diligenter
fecerit. Ceterum ne quis hac de causa minoris eum faciat, con-
ferat verba Pauli J ovii (elogia doctorum virorum. Bas. 1556),
quae Tiraboschi l. c. affert: ‚‚(11Giovio) aggiugne che ei fu nomo
parchissimo di sonno e di cibo, d'illibati costumi‚ spreggiatore
delle ricchezze‚ e che non conosceva pur le monete, tale in somma
che sarebbe stato creduto uno stoico, se non avesse sempre mo·
strato un sembiante lieto e piacevole“.

Quod attinet ad praefationes, quas supra commemoravi, Leo-
nicenus non ipse Cassium Dionem a se versum edidit, sed post
eius mortem Joan Fortunato quidam, cuius in manus casu aliquo
Leoniceni opus incidisse videtur. Bernardino Barboio quidam
librum duci Herculi Estensi dedicavit. De utroque horum nihil
amplius potui indagare. Leoniceni nomen nusquam nisi in titulo
scriptum legitur. (cf. Addenda‚ Ι).

 

Roberti Stephani editio Lutetiae anno 1548 eodem in volu-
mine ac Dionysii Halicarnassii historia impressa e codice Pari-

¹) Cf. etiam quae dicit Jac. Phil. Bergomas in supplemento suo
chronicarum (Ven. 1513). pag. 333.

